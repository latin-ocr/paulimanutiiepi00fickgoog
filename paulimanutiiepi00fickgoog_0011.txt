VI PRAEFATIO.

reuocatas breuique uolumine comprehensas offeram,
operae pretium me facturum non despero

Hac in re ita mihi intellexi esse uersandum, ut
ea editione, quae ipsius Manutii iudicio quam maxime
recta et perpolita existimatur, pro archetypo uterer.
Etenim cum ille in limanda oratione nunquam sibi
satisfecerit, epistulas, quotiescunque prelo erat sub-
iecturus, non solum recensebat, sed etiam aliquot locis
corrigebat. Quod idem quia ante eam editionem, quam
paullo prius , quam uita decederet, excudendam cura-
uit, se facturum et per litteras Aldo filio promiserat
et perfecit, eius libri dignitatem summam esse iudi-
cauerim. ยน) Sed quid quibus locis censuerit immutan-
dum, eorum exemplo, qui ueterum Graecorum Roma-
norumque libros sibi proponunt edendos, singillatim
quam religiosissime afferre uix opus esse opinor, prae-
sertim cum fere nunquam tanta sit correctionis uis et
grauitas, ut diuersa admodum sententia euadat.

Hoc solum deberi legentibus mihi persuasi, ut et
partes quasdam epistularum et nomina quaedam in
primis editionibus posita, postea suppressa, restituerem.
Quibus enim uel propter mutatos mores uel propter
denegatam Pontifici Romano oboedientiam amicitiam
renuntiauerat, eorum nomina, ne quando sibi essent
pudori, si posthac in epistulis suis scripta legerentur,
omittere constituit asteriscis in eorum locum substitutis.

In duodecimi libri epistulis post mortem patris
ab Aldo filio adiectis auctoritatem secutus sum edi-
tionis earum principis, quae anno 1580 Venetiis in
lucem prodiit.

Praeter has, quas commemoraui, epistulas, tres
recepi, quae apud Krausium in appendice inueniuntur

1) Hanc quidem editionem Io. Theophilus Krausius, quam-
quam plurimum studii in P. Manutii epistulas eum impendisse
ex ipsius editione (Lipsiae 1220), omnium optima ac loeuple-
tissima, cognoscitur, ipse non inspexit.

 

